# **Zákoník San Andreas**

## **Penal Code - PEN**
**PART 1.**
## **Okolnosti vylučující protiprávnost činu**
**Krajní nouze**
(1) Lze považovat jako čin, kterým někdo odvrací příchozí nebezpečí, který je v souladu s trestním zákonem a není trestným činem. 
(2) Nejde o krajní nouzi, jestliže bylo možno toto nebezpečí za daných okolností odvrátit jinak anebo způsobený následek je zřejmě závažnější než ten, který hrozil.

**Nutná obrana**
(1) Čin, kterým někdo odvrací přímo hrozící nebezpečí nebo trvající útok, který je v souladu s trestním zákonem a není trestným činem. 
(2) Nejde o nutnou obranu, byla-li obrana zcela zjevně nepřiměřená způsobu útoku.

**Polehčující okolnosti**
Soud jako k polehčující okolnosti přihlédne zejména k tomu, že pachatel
     a) spáchal trestný čin poprvé a pod vlivem okolností na něm nezávislých,
     b) spáchal trestný čin v silném rozrušení, ze soucitu nebo z nedostatku životních zkušeností,
     c) spáchal trestný čin pod tlakem závislosti nebo podřízenosti,
     d) spáchal trestný čin pod vlivem hrozby nebo nátlaku,
     e) spáchal trestný čin pod vlivem tíživých osobních nebo rodinných poměrů, které si sám nezpůsobil,
     f) spáchal trestný čin ve věku blízkém věku mladistvých,
     g) spáchal trestný čin odvraceje útok nebo jiné nebezpečí, aniž byly zcela splněny podmínky nutné obrany nebo krajní nouze, anebo překročil meze přípustného rizika nebo meze jiné okolnosti vylučující protiprávnost,
     h) spáchal trestný čin v právním omylu, kterého se bylo možno vyvarovat,
     i) trestným činem způsobil nižší škodu nebo jiný menší škodlivý následek,
     j) přičinil se o odstranění škodlivých následků trestného činu nebo dobrovolně nahradil způsobenou škodu,
     k) svůj trestný čin sám oznámil úřadům,
     l) se k trestnému činu doznal,
     m) napomáhal při objasňování své trestné činnosti nebo významně přispěl k objasnění trestného činu spáchaného jiným,
     n) přispěl zejména jako spolupracující obviněný k objasňování trestné činnosti spáchané členy organizované skupiny, ve spojení s organizovanou skupinou nebo ve prospěch organizované zločinecké skupiny,
     o) trestného činu upřímně litoval, nebo
     p) vedl před spácháním trestného činu řádný život.

**Přitěžující okolnosti**
Soud jako k přitěžující okolnosti přihlédne zejména k tomu, že pachatel
     a) spáchal trestný čin s rozmyslem nebo po předchozím uvážení,
     b) spáchal trestný čin ze ziskuchtivosti, z pomsty, z národnostní, rasové, etnické, náboženské, třídní či jiné podobné nenávisti nebo z jiné zvlášť zavrženíhodné pohnutky,
     c) spáchal trestný čin surovým nebo trýznivým způsobem, zákeřně, se zvláštní lstí nebo jiným obdobným způsobem,
     d) spáchal trestný čin využívaje něčí nouze, tísně, bezbrannosti, závislosti nebo podřízenosti,
     e) trestným činem porušil zvláštní povinnost,
     f) ke spáchání trestného činu zneužil svého zaměstnání, postavení nebo funkce,
     g) spáchal trestný čin vůči osobě podílející se na záchraně života a zdraví nebo na ochraně majetku,
     h) spáchal trestný čin vůči dítěti, osobě blízké, těhotné, nemocné, zdravotně postižené, vysokého věku nebo nemohoucí a ohrozil tím jejich život nebo zdraví, způsobil jim škodu, újmu na zdraví nebo jinou újmu anebo se na jejich úkor bezdůvodně obohatil,
     i) svedl k činu jinak trestnému, provinění nebo trestnému činu jiného, zejména dítě mladší patnácti let, mladistvého nebo osobu ve věku blízkém věku mladistvých,
     j) spáchal trestný čin za krizové situace, živelní pohromy nebo jiné události vážně ohrožující život, veřejný pořádek nebo majetek, anebo na území, na němž je prováděna nebo byla provedena evakuace,
     k) trestným činem způsobil vyšší škodu nebo jiný větší škodlivý následek,
     l) trestným činem získal vyšší prospěch,
     m) spáchal trestný čin ve větším rozsahu, na více věcech nebo více osobách, anebo trestný čin páchal nebo v něm pokračoval po delší dobu,
     n) spáchal více trestných činů,
     o) spáchal trestný čin s další osobou,
     p) spáchal trestný čin jako organizátor, jako člen organizované skupiny nebo člen spolčení, nebo
     q) byl již pro trestný čin odsouzen
Druhy trestů
(1) Za spáchané trestné činy může soud uložit tresty
     a) odnětí svobody,
     b) domácí vězení,
     c) obecně prospěšné práce,
     d) propadnutí majetku,
     e) peněžitý trest,
     f) propadnutí věci,
     g) zákaz činnosti,
     h) zákaz držení a chovu zvířat,
     i) zákaz pobytu,
     j) zákaz vstupu na sportovní, kulturní a jiné společenské akce,
     k) ztrátu čestných titulů nebo vyznamenání,
     l) ztrátu vojenské hodnosti,
     m) vyhoštění.

(2) Trestem odnětí svobody se rozumí, nestanoví-li trestní zákon jinak,
     a) nepodmíněný trest odnětí svobody,
     b) podmíněné odsouzení k trestu odnětí svobody,
          b1) Soud může podmíněně odložit výkon trestu odnětí svobody nepřevyšujícího sedm let, jestliže vzhledem k osobě pachatele, zejména s přihlédnutím k jeho dosavadnímu životu a prostředí, ve kterém žije a pracuje, a k okolnostem případu má důvodně za to, že účelu trestu bude dosaženo i bez jeho výkonu.
     c) podmíněné odsouzení k trestu odnětí svobody s dohledem.

(3) Zvláštním typem trestu odnětí svobody je výjimečný trest, který se trestá odnětím svobody po dobu celého života.
